<!DOCTYPE html>
<html lang="en">
<head>
  <meta charset="utf-8">
  <title>(Not) My Amsterdam (Anymore)</title>
  <link href="css/style.css" rel="stylesheet">
  <meta name="viewport" content="width=device-width,initial-scale=1">
  <link href="https://fonts.googleapis.com/css?family=PT+Serif:400,400i,700,700i" rel="stylesheet">
</head>
<body>
  <header>

  </header>
  <main>
    <div class="container">
      <video autoplay loop>
        <source src="css/videos/backgroundVideoFinal.mp4" type="video/mp4">
        Nosupport
      </video>
      <div class="section">
        <!-- <h1>Not My Amsterdam Anymore</h1> -->
        <img src="css/images/myAmsterdam.svg" alt="" class="logo">
        <img src="css/images/Pointer.svg" alt="" class="pointer">
      </div>


    </div>
    <div class="container map">
      <div class="non-click">

      </div>
      <iframe src="kaartNieuw/index.html" width="100%" height="100%"></iframe>
    </div>
    <div class="wrapper">
      <div class="container-small">
        <section class="thema">
          <h2>Old Amsterdam</h2>
          <p>Amsterdam dankt zijn naam aan de ligging bij een in de 13e eeuw aangelegde dam in de Amstel. De stad groeide in de Gouden Eeuw uit tot een van de belangrijkste haven- en handelssteden ter wereld. Het Oude Stadhuis was het eerste stadshuis van de kleine middeleeuwse stad Amsterdam. Het heeft bestaan vanaf de 14e eeuw tot aan de brand op 7 juli 1652. Het werd daarna vervangen door het grote nieuwe stadhuis, sinds 1808 "Paleis op de Dam" genaamd. Het Paalhuis was het voormalig belastingkantoor en eerste postkantoor van Amsterdam. Het gebouw was in 1560 in Hollandse renaissance-stijl gebouwd en bevond zich half in het IJ zodat schippers hier gemakkelijk paalgeld konden betalen. Ook konden zij hier brieven voor kooplieden achterlaten. Het gebouw werd halverwege de 17e eeuw afgebroken voor de aanleg van een schutsluis tussen het IJ en de Damrak. In de 17e eeuw werd de Beurs van Hendrick de Keyser opgericht. Dit was de eerste koopmansbeurs en voorloper op de huidige Nederlandse effectenbeurs.</p>
          <p>Tijdens de pestepidemiën onstonden er gasthuizen waar zieken konden verblijven als zij ziek waren. De Oude- en Nieuwe buitengasthuis diende als pesthuizen. Het Sint Jorishof diende als leprozenhuis, tijdens de lepera uitbraken. Deze gasthuizen hebben een belangrijke rol gespeeld in de ontwikkeling van de Nederlandse verpleging.</p>
        </section>
        <section class="thema">
          <h2>Poorten en Torens</h2>
          <p>De geschiedenis van de Amsterdamse stadsmuur begon in de middeleeuwen, rond 1300, met een aarden wal gelegen achter de Nieuwendijk. Rond 1490 is er een nieuwe muur gebouwd. Deze erg dikke en hoge muur van baksteen was voorzien van indrukwekkende stadspoorten en verdedigingstorens. Belagers zouden eerst het water en moerasgebieden rondom de stad moeten trotseren. Vervolgens zouden zij nog de stadsgracht over zien te komen. Een kleine eeuw lang was die verdedigingslinie afschrikwekkend genoeg.</p>
          <p>In 1494 werd de stadsmuur feestelijk ingewijd. Dat zelfde jaar nam Frankrijk dankzij de invoering van buskruit in Italië de ene na de andere ommuurde stad in. Zij gebruikten ijzeren in plaats van stenen kogels, waartegen de muren niet bestand bleken. In 1657 begon de stad met de vierde en verreweg de grootste stadsuitbreiding. Dit was een van de grootste bouwkundige ondernemingen uit die tijd. De acht kilometer lange muur bestond uit acht stadspoorten en 26 bolwerken.</p>
          <p>Een van de torens in de stadsmuur is het Swych Utrecht. Deze diende oorspronkelijk als kloveniersdoelen. In deze toren bevond zich een grote feestzaal waar "De Nachtwacht" van Rembrandt enige tijd heeft gehangen.</p>
        </section>
        <section class="thema">
          <h2>Kerken</h2>
          <p>In 1578 werd in Amsterdam de katholieke stadsregering afgezet en sloot de stad zich aan bij de andere Hollandse steden in de 'Opstand tegen Spanje'. De kerken en kapellen kwamen in protestantse handen en iedereen die niet de "gereformeerde" religie aanhing moest zijn toevlucht zoeken in schuilkerken of de stad ontvluchten. Deze omwenteling wordt ookwel de Alteratie genoemd. Als resultaat van de Alteratie gingen de parochiekerken en kapellen over in handen van de protestanten en kregen nieuwe namen. Zo werd de (nog bestaande) St. Nicolaaskerk omgedoopt tot Oude Kerk en de Heilige Stede werd de Nieuwe Zijds Kapel. De vele kloosters in de stad kwamen in handen van het nieuwe stadsbestuur en kregen nieuwe (niet-religieuze) bestemmingen zoals bijvoorbeeld weeshuizen. De Sint-Willibrorduskerk buiten de Veste was een rooms-katholieke parochiekerk in Amsterdam. De kerk is gebruikt van 1873 tot 1966 en is daarna gesloopt. De kerk is de grootste kerk van architect Pierre Cuypers en is altijd onvoltooid gebleven. Het was de grootste neogotische kerk ooit in Nederland en het grootste kerkgebouw in Amsterdam.</p>
        </section>
        <section class="thema">
          <h2>Theaters</h2>
          <p>Vroeger kende Amsterdam veel theaters. Schouwburg van Van Campen was de eerste stadsschouwburg van Amsterdam, gebouwd in 1637. Op 11 mei 1772 onstond er na een voorstelling een brand waarbij de gehele schouwburg afbrandde. Er vielen 18 doden. Het puin werd gezeefd vanwege goud en juwelen.</p>
          <p>Een ander interessant theater in oud Amsterdam is de Hoogduitse Schouwburg, ookwel Deutsches Theater genoemd. De voorstellingen in dit theater, een van de eerste van de stad, fungeerde als een katalysator van het Nederlandse theaterleven. Het theater opende in januari 1791. In de 20e eeuw raakte het gebouw in onbruik. Tijdens de hongerwinter (1944-1945) werd het theater gebruikt door inwoners van de stad als bron voor brandhout. In 1946 werd het gebouw gesloopt.</p>
        </section>
        <section class="thema">
          <h2>Stations</h2>
          <p>Amsterdam heeft vroeger veel stations gehad. Deze stations maakte deel uit van specifieke verbindingen met steden. Door de jaren heen zijn veel van deze stations verdwenen of vervangen door andere stations. Een leuke bevinding is dat station Amsterdam Oosterdok en station Amsterdam Westerdok samen station Amsterdam Centraal hebben gevormd. Het Oosterdok station is in december 1879 afgebrand, waarna station Westerdok de functie van dit station overnam. In oktober 1889 werd dit station gesloten en werd het Centraal Station geopend.</p>
        </section>
        <section class="thema">
          <h2>Stadions</h2>
          <p>Door de jaren heen heeft AFC Ajax in verschillende stadions gespeeld. Tot 1907 speelde de club op een veldje in Amsterdam-Noord, door de bouw van nieuwe woningen moesten zij opzoek naar een nieuwe locatie. Zij verhuisde naar Het Houten Stadion. De eerste jaren was er geen stadion; er waren geen tribunes, waterleidingen of kleedkamers. Pas in 1911 kwamen er tribunes met overdekte zit- en staanplaatsen. Door de successen van Ajax in de jaren 30 werd dit stadion te klein. Zij verhuisden op 9 december 1934 naar het stadion De Meer. In augustus 1996 opende zij de Amsterdam ArenA. Tegelijk met deze opening onstond er een brand in het oude De Meer stadion, dat toen al gedeeltelijk gesloopt was.</p>
          <p>Het Nederlandsch Sportpark, ook wel bekend als 'Het Stadion', zou later de plek worden voor het Olympisch Stadion. Ajax heeft overwogen hier naartoe te verhuizen, maar zij hadden het terrein van Het Houten stadion al bemachtigd.</p>
        </section>
        <section class="thema">
          <h2>Kraakbeweging</h2>
          <iframe src="https://www.youtube.com/embed/P_m3DsvlewM?rel=0&amp;controls=0&amp;showinfo=0" width="0" height="0"></iframe>
          <iframe width="100%" height="100%" src="https://www.youtube.com/embed/P_m3DsvlewM?rel=0&amp;controls=0&amp;showinfo=0&amp;autoplay=1&amp;loop=1" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen class="krakers-beweging"></iframe>
          <p>Vanaf het midden van de jaren 70 vonden in het centrum van Amsterdam de krakersrellen plaats. Eind jaren 70 liepen de spanningen tussen linkse activisten en de gevestigde orde binnen de Nederlandse samenleving hoog op. Het aantal kraakacties nam explosief toe, net als het aantal ontruimingsbevelen dat de rechter tegen de krakers uitsprak. De maatschappelijke onrust en de politieke polarisatie namen toe waardoor het vanaf februari 1980 tot een reeks grootschalige gewelduitbarstingen kwam. Op 30 april 1980, de inhuldiging van koningin Beatrix, vonden de kroningsrellen plaats. De stad veranderde in een slagveld onder het motto "Geen woning, geen kroning!".</p>
        </section>



      </div>
    </div>
  </main>

</body>
</html>
